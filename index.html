<!DOCTYPE html>
<html xmlns="http://www.w3.org/1999/xhtml">
<head>
<title>Naamahali</title>
<link rel="stylesheet" href="naama.css" type="text/css" />
</head>
<body>

<header>
<h1>Robottiohjelmoinnin harjoitustyö<br />
<i>Naamahali</i></h1>
<address>
Tuomas Starck<br />
tuomas.starck@helsinki.fi
</address>
</header>

<h2>Kuvaus</h2>
<p>Naamahali on robotti, joka tunnistaa ihmisen kasvot ja hakeutuu niiden luo. Kasvojentunnistus toteutetaan Android-laitteella, jossa on kamera. Robottia liikuttaa kahden moottorin Lego Mindstorm NXT-yksikkö. Robotin laitteet viestivät Bluetooth-yhteyden avulla.</p>
<p>Robotti toimii vain tasaisella alustalla ja riittävästi valaistuissa tiloissa. Se ei osaa väistää esteitä liikkuessaan. Kasvojentunnistus tuottaa ajoittain virheellisiä positiivisia havaintoja ja tunnistaa kasvot oikein vain silloin, kun ne ovat jo melko lähellä.</p>

<h2 id="rakenne">Rakenne</h2>

<h3>Yleistä</h3>

<p>Robotissa on kaksi rinnakkain asennettua motoroitua pyörää ja kolmas passivinen pyörä tukipisteenä. NXT-yksikkö on kiinnitetty moottoreihin 45 asteen kulmaan ja toimii tukena Android-laitteelle. Robotti ei hyödynnä mitään Lego Mindstorm -sensoreita. Rakenne ei ole erityisen tukeva, mutta yksinkertainen ja käyttötarkoitukseen riittävä. Robotin ohjaamiseen tarvittavat pyörien halkaisija ja akseliväli ovat 5,66 ja 16,66 mittayksikköä.</p>

<figure>
<a href="m/0225.jpg"><img src="xs/0225.jpg" alt="Yleiskuva" /></a>
<figcaption>Kuvassa näkyvä on ultraäänisensori on pelkkä suunnitteluvaiheelta jäänyt proppi, sillä Naamahali ei hyödynnä sitä millään tavalla.<figcaption>
</figure>

<h3>Keskipalkki</h3>

<p>Android-laite telakoituu NXT-yksikön ja kolmen tukipalkin varaan. Telakan sopivuus on testattu ainoastaan HTC Desire -puhelimen kanssa, joten muiden laitteiden käyttö voi vaatia muutoksia tukirakenteisiin. Kuvissa näkyvä ultraäänisensori ei ole oleellinen osa Naamahalia eikä robotin ohjelmisto hyödynnä sitä. Keskimmäisen tukipalkin voi rakentaa ilman mitään sensoria tai ultraäänisensorin voi korvata muilla osilla.</p>

<figure>
<a href="m/0222.jpg"><img src="xs/0222.jpg" alt="Telakka" /></a>
<figcaption>Android-laite telakassa.<figcaption>
</figure>

<figure>
<a href="m/0226.jpg"><img src="xs/0226.jpg" alt="Keskipalkki" /></a>
<figcaption>Keskimmäisen tukipalkin rakenne. Palkki kiinnittyy suoraan NXT-yksikköön.<figcaption>
</figure>

<h3>Moottori</h3>

<p>Akseli, pyörä ja johto kiinnitetään moottoriin triviaalisti. Moottorin päälle (kuvassa keskellä) kiinnitetään Android-telakan sivutukipalkki ja moottorin alle (kuvassa oikealla) palkki, jolla moottori kiinnitetään NXT-yksikköön.</p>

<figure>
<a href="m/0231.jpg"><img src="xs/0231.jpg" alt="Moottori" /></a>
<figcaption>Oikean puolen moottori. Vasen moottorirakenne on suora peilikuva oikeasta.<figcaption>
</figure>

<h3 id="ee">Kolmas pyörä</h3>

<p>Takapyörän rakennetta säätämällä voi muuttaa muun robotin kallistuskulmaa. Koska takapyörä liikkuu sivusuunnassa robotin kääntyessä, takapyörän niveltäminen voi parantaa ajettavuutta. Kuvassa näkyvä yksinkertainen rakenne osoittautui kuitenkin testeissä riittäväksi sallimaan robotin sujuvan kääntymisen tasaisella alustalla.</p>

<figure>
<a href="m/0224.jpg"><img src="xs/0224.jpg" alt="Takapyörä" /></a>
<figcaption>Takapyörä kiinnitetään ilman kumirengasta kitkan minimoimiseksi.<figcaption>
</figure>

<h2>Ohjelmisto</h2>

<p>Koska Naamahali koostuu kahdesta erillisestä laitteesta, vaatii se myös kaksi erillistä ohjelmistoa toimiakseen.</p>

<h3 id="naamapallo">Naamapallo</h3>

<p>Naamapallo on NXT-yksikössä Lejos-virtuaalikoneella toimiva robottiohjelmisto, joka vastaanottaa Bluetooth-viestejä ja ohjaa moottoreita niiden perusteella. Naamapallon käyttö vaatii Lejos NXJ -ympäristön, joka on saatavilla osoitteesta <a href="http://lejos.sourceforge.net">lejos.sourceforge.net</a>. Naamapallo on testattu NXJ version 0.9.1 kanssa.</p>

<p>Ohjelma koostuu kolmesta luokasta. <i>Naamapallo</i> on pääluokka, joka käynnistää muut toiminnot ja vastaa moottoreiden ohjauksesta. <i>Sinihammas</i> luo Bluetooth-palvelimen omaksi säikeekseen ja jää kuuntelemaan yhteydenottoa Android-laitteelta. Bluetooth-yhteyden toimiessa, säikeet viestivät keskenään <i>Tiedote</i>-luokan avulla.</p>

<h3 id="naamakyyla">Naamakyyla</h3>

<p>Naamakyylä on Android-laitteella toimiva ohjelmisto, joka tunnistaa ihmisten kasvoja ja lähettää Bluetooth-viestejä NXT-yksikölle. Naamakyylän käyttö vaatii kamerallisen Android-laitteen, jonka API-versio on vähiintään 8 (eli Android 2.2 "Froyo"), Android SDK:n <a class="ext" href="http://developer.android.com/sdk/">&#8663;</a> ja Android-version OpenCV-konenäkökirjastosta <a class="ext" href="http://opencv.itseez.com/doc/tutorials/introduction/android_binary_package/android_binary_package.html">&#8663;</a> (testattu versio 2.3.1 beta2).</p>

<p><i>NaamakyylaActivity</i> on minimaalinen Android Activity ja toimii Naamakyylän aloituspisteenä. Suoritus siirretään luokalle <i>NaamanTunnistus</i>, joka periytyy luokasta <i>KameranKaepistely</i>. <i>KameranKaepistely</i> toimii omassa säikeessään, se vastaa Android-kameran alustuksesta ja käytöstä, ja se on lähes suoraan peräisin OpenCV Android kasvojentunnistusesimerkkikoodista. Naamakyylää varten siihen on tehty vain triviaaleja muutoksia.</p>

<p><i>NaamanTunnistus</i>-luokan konstruktori alustaa kasvojentunnistus- ja Bluetooth-koodit sekä määrittelee <i>processFrame</i>-metodin, joka ottaa vastaan kameralta saadun kuvan ja kutsuu OpenCV:n hahmontunnistusta. Mikäli kuvasta löytyy kasvot, niistä valitaan yksi ja kasvojen sijainnin perusteella lähetetään Bluetooth-viesti Naamapallolle. <i>NaamanTunnistus</i>-luokalla on muuttujia, joilla voi helposti säätää Naamakyylän toimintaa:</p>

<dl>
<dt id="nxtmac">NXT_MAC</dt><dd>Käytössä olevan NXT-yksikön Bluetooth MAC-osoite. Vain tähän MAC-osoitteeseen yritetään ottaa yhteys, joten oikean arvon asettaminen on kriittistä Naamakyylän toimimiseksi.</dd>
<dt>kohde</dt><dd>Kohderuutu, johon kasvot yritetään osuttaa.</dd>
<dt>keskus</dt><dd>Kuvan keskiö. Jos kasvot ovat tällä alueella, ei tarvitse kääntyä.</dd>
<dt>minimi</dt><dd>Kasvojen minimikoko pikseleinä.</dd>
</dl>

<!--
<h2>Testaus</h2>
-->

<h2>Rajoitukset</h2>

<h3>Kasvojentunnistus</h3>

<ul>
<li>Kasvojentunnistus antaa ajoittain virheellisiä positiivisia havaintoja.</li>
<li>Vain suorassa olevat kasvot tunnistetaan. Pään kallistaminen estää niiden tunnistamisen.</li>
<li>Mikäli kuvasta tunnistetaan useampi kasvo, niistä valitaan vain yksi, jonka perusteella robottia ohjataan. Valinta tehdään näennäisen satunnaisesti ilman jatkuvuutta (ei tunnisteta johdonmukaisesti samaa kasvoa peräkkäisissä havainnoissa).</li>
<li>Vain kasvot, jotka ovat riittävän lähellä eli täyttävät tarpeeksi suuren osan kuvasta (100*100 px), tunnistetaan. Kasvojen tunnistusherkkyyttä voi madaltaa, mutta samalla virheellisten havaintojen määrä kasvaa ja tunnistus muuttuu laskennallisesti vaativammaksi.</li>
</ul>

<h3>Koodi</h3>

<ul>
<li>Naamapallo ei autentikoi Bluetooth-yhteyttä vaan hyväksyy ensimmäisen yhteydenoton sellaisenaan. Hyökkääjä pääsee mm. ohjaamaan robottia mielivaltaisesti.</li>
<li>Naamapallon säikeiden välinen viestintä ei ole täysin säieturvallinen. (Ks. @fixme Tiedote.java)</li>
<li>Naamakyylän kasvojentunnistuskoodi ja Bluetooth-koodi ovat rumasti samassa luokassa sekaisin. Bluetooth-koodin refaktorointi omaksi luokaksi (ja säikeeksi) parantaisi huomattavasti koodin laatua. (Ks. NaamanTunnistus.java)</li>
<li>Naamakyylän suoritus keskeytyy mikäli Android-laite menee virransäästötilaan. (Ks. <a href="http://en.wikicode.org/index.php/Dont_lower_the_brightness_of_the_screen_in_android">Wake lock</a>)</li>
</ul>

<h3>Mekaniikka</h3>

<ul>
<li>Naamahalin takapyörä ei sovellu pehmeällä alustalla liikkumiseen. Pyörän niveltäminen korjaisi tilanteen.</li>
<li>Moottoreiden kiinnitys NXT-yksikköön on heikko ja voi osoittautua riittämättömäksi, mikäli robotin massa kasvaa jatkokehityksessä.</li>
</ul>

<p>Jatkokehityksen kannalta on hyvä huomata, ettei yhtäkään Mindstorm-pakkauksen sensoria hyödynnetä millään tavalla. Esimerkiksi ultraäänisensorin avulla robotin saisi välttämään esteisiin törmäämisen. Kosketussensorista voisi tehdä on/off-painikkeen.</p>

<h2>Käyttöohje</h2>

<ol>
<li><a href="#rakenne">Rakenna</a> Naamapallo.</li>
<li>Asenna <a href="#naamakyyla">Android-kehitysympäristö</a>.</li>
<li>Aseta oikea osoite muuttujaan NaamanTunnistus#<a href="#nxtmac">NXT_MAC</a>.</li>
<li>Käännä Naamakyylä ja <a href="http://developer.android.com/guide/developing/device.html">asenna</a> se kohdelaitteelle.</li>
<li>Asenna <a href="http://lejos.sourceforge.net/">Lejos</a>-kehitysympäristö.</li>
<li>Käännä ja asenna Naamapallo NXT-yksiköön.</li>
<li>Käynnistä Naamapallo.</li>
<li>Käynnistä Naamakyylä. Tässä järjestyksessä, sillä Naamapallon Bluetooth-palvelin täytyy olla valmiina vastaanottamaan yhteys.</li>
<li>Aseta Android-laite Naamahalin telakkaan ja leiki!</li>
</ol>

</body>
</html>
